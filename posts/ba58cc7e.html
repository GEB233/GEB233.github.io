<!DOCTYPE html><html lang="zh-CN"><head><meta charset="UTF-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1.0"><meta name="theme-color" content="#0078E7"><meta name="author" content="GEB"><meta name="copyright" content="GEB"><meta name="generator" content="Hexo 6.2.0"><meta name="theme" content="hexo-theme-yun"><title>诗汇 | GEB</title><link rel="stylesheet" href="https://fonts.googleapis.com/css2?family=Noto+Serif+SC:wght@900&amp;display=swap" media="print" onload="this.media='all'"><link rel="stylesheet" href="https://fastly.jsdelivr.net/npm/star-markdown-css@0.3.3/dist/yun/yun-markdown.min.css"><link rel="stylesheet" href="https://fastly.jsdelivr.net/npm/prism-theme-vars/base.css"><script src="https://fastly.jsdelivr.net/npm/@unocss/runtime/mini.global.js"></script><script src="https://fastly.jsdelivr.net/npm/scrollreveal/dist/scrollreveal.min.js" defer></script><script>function initScrollReveal() {
  [".post-card",".markdown-body img"].forEach((target)=> {
    ScrollReveal().reveal(target);
  })
}
document.addEventListener("DOMContentLoaded", initScrollReveal);
document.addEventListener("pjax:success", initScrollReveal);
</script><link rel="icon" type="image/svg+xml" href="/yun.svg"><link rel="mask-icon" href="/yun.svg" color="#0078E7"><link rel="preload" href="/css/hexo-theme-yun.css" as="style"><link rel="prefetch" href="/js/sidebar.js" as="script"><link rel="preconnect" href="https://cdn.jsdelivr.net" crossorigin><link rel="preconnect" href="https://fastly.jsdelivr.net/npm/" crossorigin><script id="yun-config">
    window.Yun = {}
    window.CONFIG = {"hostname":"geb233.github.io","root":"/","title":"云游君的小站","version":"1.10.2","mode":"auto","copycode":true,"page":{"isPost":true},"i18n":{"placeholder":"搜索...","empty":"找不到您查询的内容: ${query}","hits":"找到 ${hits} 条结果","hits_time":"找到 ${hits} 条结果（用时 ${time} 毫秒）"},"anonymous_image":"https://cdn.yunyoujun.cn/img/avatar/none.jpg","say":{"api":"https://el-bot-api.vercel.app/api/words/young"},"fireworks":{"colors":null},"vendors":{"darken":"https://fastly.jsdelivr.net/npm/darken@1.5.0"}};
  </script><link rel="stylesheet" href="/css/hexo-theme-yun.css"><script src="/js/hexo-theme-yun.js" type="module"></script><link rel="alternate" href="/atom.xml" title="GEB" type="application/atom+xml"><meta name="description" content="凡初高中所记百十篇，诗、词、文录，以电子稿进行本地、网上备份。  语文基础知识手册 薛金星 林断山明竹隐墙，乱蝉衰草小池塘。 翻空白鸟时时见，照水红蕖细细香。 村舍外，古城旁，杖藜徐步转斜阳。 殷勤昨夜三更雨，又得浮生一日凉。 缺月挂疏桐，漏断人初静。谁见幽人独往来，缥缈孤鸿影。 惊起却回头，有恨无人省。拣尽寒枝不肯栖，寂寞沙洲冷。 世事一场大梦，人生几度秋凉。夜来风叶已鸣廊。看取眉头鬓上。 酒">
<meta property="og:type" content="article">
<meta property="og:title" content="诗汇">
<meta property="og:url" content="https://geb233.github.io/posts/ba58cc7e.html">
<meta property="og:site_name" content="GEB">
<meta property="og:description" content="凡初高中所记百十篇，诗、词、文录，以电子稿进行本地、网上备份。  语文基础知识手册 薛金星 林断山明竹隐墙，乱蝉衰草小池塘。 翻空白鸟时时见，照水红蕖细细香。 村舍外，古城旁，杖藜徐步转斜阳。 殷勤昨夜三更雨，又得浮生一日凉。 缺月挂疏桐，漏断人初静。谁见幽人独往来，缥缈孤鸿影。 惊起却回头，有恨无人省。拣尽寒枝不肯栖，寂寞沙洲冷。 世事一场大梦，人生几度秋凉。夜来风叶已鸣廊。看取眉头鬓上。 酒">
<meta property="og:locale" content="zh_CN">
<meta property="article:published_time" content="2022-07-30T13:43:02.000Z">
<meta property="article:modified_time" content="2022-07-30T13:45:44.812Z">
<meta property="article:author" content="GEB">
<meta property="article:tag" content="佚名">
<meta name="twitter:card" content="summary"><script>(function() {
  const prefersDark = window.matchMedia && window.matchMedia('(prefers-color-scheme: dark)').matches
  const setting = localStorage.getItem('darken-mode') || 'auto'
  if (setting === 'dark' || (prefersDark && setting !== 'light'))
    document.documentElement.classList.toggle('dark', true)
})()</script>
<style>.github-emoji { position: relative; display: inline-block; width: 1.2em; min-height: 1.2em; overflow: hidden; vertical-align: top; color: transparent; }  .github-emoji > span { position: relative; z-index: 10; }  .github-emoji img, .github-emoji .fancybox { margin: 0 !important; padding: 0 !important; border: none !important; outline: none !important; text-decoration: none !important; user-select: none !important; cursor: auto !important; }  .github-emoji img { height: 1.2em !important; width: 1.2em !important; position: absolute !important; left: 50% !important; top: 50% !important; transform: translate(-50%, -50%) !important; user-select: none !important; cursor: auto !important; } .github-emoji-fallback { color: inherit; } .github-emoji-fallback img { opacity: 0 !important; }</style>
</head><body><script src="https://code.iconify.design/2/2.1.1/iconify.min.js"></script><script>// Define global variable
IconifyProviders = {
  // Empty prefix: overwrite default API provider configuration
  '': {
    // Use custom API first, use Iconify public API as backup
    resources: [
        'https://api.iconify.design',
    ],
    // Wait for 1 second before switching API hosts
    rotate: 1000,
  },
};</script><script defer src="https://fastly.jsdelivr.net/npm/animejs@latest"></script><script defer src="/js/ui/fireworks.js" type="module"></script><canvas class="fireworks"></canvas><div class="container"><a class="sidebar-toggle hty-icon-button" id="menu-btn"><div class="hamburger hamburger--spin" type="button"><span class="hamburger-box"><span class="hamburger-inner"></span></span></div></a><div class="sidebar-toggle sidebar-overlay"></div><aside class="sidebar"><script src="/js/sidebar.js" type="module"></script><ul class="sidebar-nav"><li class="sidebar-nav-item sidebar-nav-toc hty-icon-button" data-target="post-toc-wrap" title="文章目录"><span class="icon iconify" data-icon="ri:list-ordered"></span></li><li class="sidebar-nav-item sidebar-nav-overview hty-icon-button sidebar-nav-active" data-target="site-overview-wrap" title="站点概览"><span class="icon iconify" data-icon="ri:passport-line"></span></li></ul><div class="sidebar-panel sidebar-panel-active" id="site-overview-wrap"><div class="site-info fix-top"><a class="site-author-avatar" href="/about/" title="GEB"><img width="96" loading="lazy" src="/yun.png" alt="GEB"></a><div class="site-author-name"><a href="/about/">GEB</a></div><span class="site-name">GEB</span><sub class="site-subtitle">studying……</sub><div class="site-description"></div></div><nav class="site-state"><a class="site-state-item hty-icon-button icon-home" href="/" title="首页"><span class="site-state-item-icon"><span class="icon iconify" data-icon="ri:home-4-line"></span></span></a><div class="site-state-item"><a href="/archives/" title="归档"><span class="site-state-item-icon"><span class="icon iconify" data-icon="ri:archive-line"></span></span><span class="site-state-item-count">19</span></a></div><div class="site-state-item"><a href="/manage/categories/" title="分类"><span class="site-state-item-icon"><span class="icon iconify" data-icon="ri:folder-2-line"></span></span><span class="site-state-item-count">6</span></a></div><div class="site-state-item"><a href="/manage/tags/" title="标签"><span class="site-state-item-icon"><span class="icon iconify" data-icon="ri:price-tag-3-line"></span></span><span class="site-state-item-count">17</span></a></div><a class="site-state-item hty-icon-button" target="_blank" rel="noopener" href="https://yun.yunyoujun.cn" title="文档"><span class="site-state-item-icon"><span class="icon iconify" data-icon="ri:settings-line"></span></span></a></nav><hr style="margin-bottom:0.5rem"><hr style="margin:0.5rem 1rem"><div class="links"><a class="links-item hty-icon-button" href="/links/" title="我的小伙伴们" style="color:dodgerblue"><span class="icon iconify" data-icon="ri:genderless-line"></span></a></div><br><a class="links-item hty-icon-button" id="toggle-mode-btn" href="javascript:;" title="Mode" style="color: #f1cb64"><span class="icon iconify" data-icon="ri:contrast-2-line"></span></a></div><div class="sidebar-panel" id="post-toc-wrap"><div class="post-toc"><div class="post-toc-content">此文章未包含目录</div></div></div></aside><main class="sidebar-translate" id="content"><div id="post"><article class="hty-card post-block" itemscope itemtype="https://schema.org/Article" style="--smc-primary:#0078E7;"><link itemprop="mainEntityOfPage" href="https://geb233.github.io/posts/ba58cc7e.html"><span hidden itemprop="author" itemscope itemtype="https://schema.org/Person"><meta itemprop="name" content="GEB"><meta itemprop="description"></span><span hidden itemprop="publisher" itemscope itemtype="https://schema.org/Organization"><meta itemprop="name" content="GEB"></span><header class="post-header"><h1 class="post-title" itemprop="name headline">诗汇</h1><div class="post-meta"><div class="post-time"><span class="post-meta-item-icon"><span class="icon iconify" data-icon="ri:calendar-line"></span></span> <time title="创建时间：2022-07-30 21:43:02" itemprop="dateCreated datePublished" datetime="2022-07-30T21:43:02+08:00">2022-07-30</time></div><div class="post-classify"><span class="post-category"> <span class="post-meta-item-icon" style="margin-right:3px;"><span class="icon iconify" data-icon="ri:folder-line"></span></span><span itemprop="about" itemscope itemtype="https://schema.org/Thing"><a class="category-item" href="/categories/%E8%AF%97%E6%96%87/" style="--text-color:var(--hty-text-color)" itemprop="url" rel="index"><span itemprop="text">诗文</span></a></span></span><span class="post-tag"><span class="post-meta-divider">-</span><a class="tag-item" href="/tags/%E4%BD%9A%E5%90%8D/" style="--text-color:var(--hty-text-color)"><span class="post-meta-item-icon"><span class="icon iconify" data-icon="ri:price-tag-3-line"></span></span><span class="tag-name">佚名</span></a></span></div></div></header><section class="post-body" itemprop="articleBody"><div class="post-content markdown-body"><blockquote>
<p>凡初高中所记百十篇，诗、词、文录，以电子稿进行本地、网上备份。</p>
</blockquote>
<p>语文基础知识手册 薛金星</p>
<p>林断山明竹隐墙，乱蝉衰草小池塘。</p>
<p>翻空白鸟时时见，照水红蕖细细香。</p>
<p>村舍外，古城旁，杖藜徐步转斜阳。</p>
<p>殷勤昨夜三更雨，又得浮生一日凉。</p>
<p>缺月挂疏桐，漏断人初静。谁见幽人独往来，缥缈孤鸿影。
惊起却回头，有恨无人省。拣尽寒枝不肯栖，寂寞沙洲冷。</p>
<p>世事一场大梦，人生几度秋凉。夜来风叶已鸣廊。看取眉头鬓上。
酒贱常愁客少，月明多被云妨。中秋谁与共孤光。把盏凄然北望。</p>
<p>*浩浩乎，**平沙无垠，*夐不见人。河水萦带，群山纠纷。黯兮惨悴，风悲日曛。蓬断草枯，凛若霜晨。鸟飞不下，兽铤亡群。亭长告余曰：“此古战场也，常覆三军。往往鬼哭，天阴则闻。”伤心哉！秦欤汉欤？将近代欤？</p>
<p><em>重过阊门万事非。同来何事不同归</em>。梧桐半死清霜后，头白鸳鸯失伴飞。
原上草，露初晞。旧栖新垅两依依。空床卧听南窗雨，谁复挑灯夜补衣。</p>
<p><em>行行重</em>行行，与君生别离。 相去万余里，各在天一涯。
道路阻且长，会面安可知。 胡马依北风，越鸟巢南枝。
相去日已远，衣带日已缓。 浮云蔽白日，游子不顾反。
思君令人老，岁月忽已晚。 弃捐勿复道，努力加餐饭。</p>
<p>小时不识月，呼作白玉盘。 又疑瑶台镜，飞在青云端。
仙人垂两足，桂树何团团。 白兔捣药成，问言与谁餐？
蟾蜍蚀圆影，大明夜已残。 羿昔落九乌，天人清且安。
阴精此沦惑，去去不足观。 忧来其如何？凄怆摧心肝。</p>
<p><em>东飞伯劳西飞燕，黄姑织女时相见</em>。
谁家女儿对门居，开颜发艳照里闾。 南窗北牖挂明光，罗帷绮箔脂粉香。
女儿年几十五六，窈窕无双颜如玉。 三春已暮花从风，空留可怜与谁同。</p>
<p><em>天接云涛连晓雾，星河欲转千帆舞</em>。仿佛梦魂归帝所，闻天语，殷勤问我归何处。
我报路长嗟日暮，学诗谩有惊人句。九万里风鹏正举。风休住，蓬舟吹取三山去！</p>
<p><em>公子王孙逐后尘，绿珠垂泪滴罗巾</em>。
侯门一入深如海，从此萧郎是路人。</p>
<p>莲花池外少行人，野店苔痕一寸深。浊酒一杯天过午，木香花湿雨沉沉。</p>
<p><em>风吹柳花满店香</em>，吴姬压酒唤客尝。
金陵子弟来相送，欲行不行各尽觞。 请君试问东流水，别意与之谁短长。</p>
<p><em>大江来从万山中</em>，山势尽与江流东。
钟山如龙独西上，欲破巨浪乘长风。 江山相雄不相让，形胜争夸天下壮。
秦皇空此瘗黄金，佳气葱葱至今王。 我怀郁塞何由开，酒酣走上城南台；
坐觉苍茫万古意，远自荒烟落日之中来！ 石头城下涛声怒，武骑千群谁敢渡？
黄旗入洛竟何祥，铁锁横江未为固。 前三国，后六朝，草生宫阙何萧萧。
英雄乘时务割据，几度战血流寒潮。 我生幸逢圣人起南国，祸乱初平事休息。
从今四海永为家，不用长江限南北。</p>
<p>登临送目。正故国晚秋，天气初肃。千里澄江似练，翠峰如簇。归帆去棹残阳里，背西风、酒旗斜矗。彩舟云淡，星河鹭起，画图难足。</p>
<p>念往昔、繁华竞逐。叹门外楼头，悲恨相续。千古凭高对此，谩嗟荣辱。六朝旧事随流水，但寒烟衰草凝绿。至今商女，时时犹唱，后庭遗曲。</p>
<p>白苧新袍入嫩凉。 春蚕食叶响回廊。
禹门已准桃花浪，月殿先收桂子香。</p>
<p>鹏北海，凤朝阳。 又携书剑路茫茫。
明年此日青云去，却笑人间举子忙。</p>
<p><em>当年万里觅封侯</em>。<em>匹马戍梁州</em>。关河梦断何处，尘暗旧貂裘。
胡未灭，鬓先秋。泪空流。此生谁料，心在天山，身老沧洲。</p>
<p><em>我画澜江水悠悠，爱晚亭上枫叶愁</em>。
秋月溶溶照佛寺，香烟袅袅绕经楼。</p>
<p><em>美女妖且闲</em>，采桑歧路间。 柔条纷冉冉，叶落何翩翩。</p>
<p>王濬楼船下益州，金陵王气黯然收。 千寻铁锁沉江底，一片降幡出石头。
人世几回伤往事，山形依旧枕寒流。 今逢四海为家日，故垒萧萧芦荻秋。</p>
<p>云物凄凉拂曙流，汉家宫阙动高秋。
残星几点雁横塞，<em>长笛一声人倚楼</em>。
紫艳半开篱菊静，红衣落尽渚莲愁。 鲈鱼正美不归去，空戴南冠学楚囚。</p>
<p>薤上露，何易晞。 露晞明朝更复落，人死一去何时归。</p>
<p><em>大江歌罢掉头东</em>，邃密群科济世穷。
面壁十年图破壁，难酬蹈海亦英雄。</p>
<p>契阔死生君莫问，<em>行云流水一孤僧</em>。
无端狂笑无端哭，纵有欢肠已似冰。</p>
<p>枕中云气千峰近，床底松声万壑哀。 要看银山拍天浪，开窗放入大江来。</p>
<p>瞿塘嘈嘈十二滩，人言道路古来难。</p>
<p>长恨人心不如水，等闲平地起波澜。</p>
<p>*赵客缦胡缨，**吴钩霜雪明。*</p>
<p>银鞍照白马，飒沓如流星。</p>
<p>十步杀一人，千里不留行。</p>
<p>事了拂衣去，深藏身与名。</p>
<p>闲过信陵饮，脱剑膝前横。</p>
<p>将炙啖朱亥，持觞劝侯嬴。</p>
<p>三杯吐然诺，五岳倒为轻。</p>
<p>眼花耳热后，意气素霓生。</p>
<p>救赵挥金槌，邯郸先震惊。</p>
<p>千秋二壮士，烜赫大梁城。</p>
<p>纵死侠骨香，不惭世上英。</p>
<p>谁能书阁下，白首太玄经。</p>
<p>飒爽英姿五尺枪，曙光初照演兵场。
<em>中华儿女多奇志，不爱红装爱武装</em>。</p>
<p>龙丘居士亦可怜，谈空说有夜不眠。
<em>忽闻河东狮子吼</em>，拄杖落手心茫然。</p>
<p>一上高城万里愁，蒹葭杨柳似汀洲。 溪云初起日沉阁，山雨欲来风满楼。
鸟下绿芜秦苑夕，蝉鸣黄叶汉宫秋。 行人莫问当年事，故国东来渭水流。</p>
<p><em>汴水流，泗水流</em>，流到瓜州古渡头。吴山点点愁。
思悠悠，恨悠悠，恨到归时方始休。月明人倚楼。</p>
<p>沅湘流不尽，屈子怨何深。 日暮秋风起，萧萧枫树林。</p>
<p>辇路生秋草，上林花满枝。 凭高何限意，无复侍臣知。</p>
<p><em>何处秋风至</em>？萧萧送雁群。 朝来入庭树，孤客最先闻。</p>
<p>行尽江南数十程，晓风残月入华清。朝元阁上西风急，都入长杨作雨声。</p>
<p>纸屏石枕竹方床，手倦抛书午梦长。 睡起莞然成独笑，数声渔笛在沧浪。</p>
<p>暮云收尽溢清寒，银汉无声转玉盘。 此生此夜不长好，明月明年何处看。</p>
<p>乳鸦啼散玉屏空，<em>一枕新凉一扇风</em>。
睡起秋色无觅处，满阶梧桐月明中。</p>
<p><em>南北山头多墓田</em>，清明祭扫各纷然。
纸灰飞作白蝴蝶，泪血染成红杜鹃。 日落狐狸眠冢上，夜归儿女笑灯前。
人生有酒须当醉，一滴何曾到九泉。</p>
<p><em>君到姑苏见</em>，人家尽枕河。 古宫闲地少，水巷石桥多。</p>
<p><em>黄金榜上。偶失龙头望</em>。明代暂遗贤，如何向。未遂风云便，争不恣狂荡。何须论得丧。才子词人，自是白衣卿相。
烟花巷陌，依约丹青屏障。幸有意中人，堪寻访。且恁偎红倚翠，风流事、平生畅。青春都一饷。忍把浮名，换了浅斟低唱。</p>
<p><em>小住京华，早又是中秋佳节</em>。为篱下黄花开遍，秋容如拭。
四面歌残终破楚，八年风味徒思浙。 苦将侬强派作蛾眉，殊未屑！
身不得，男儿列。心却比，男儿烈！
算平生肝胆，因人常热。俗子胸襟谁识我？英雄末路当磨折。
莽红尘何处觅知音？青衫湿！</p>
<p>霜髭拥颔对穷秋，著白貂裘独上楼。
<em>向北望星提剑立，一生长为国家忧</em>。</p>
<p>一为迁客去长沙，西望长安不见家。 黄鹤楼中吹玉笛，江城五月落梅花。</p>
<p><strong>不是樽前爱惜身，佯狂难免假成真。</strong></p>
<p><strong>曾因酒醉鞭名马，生怕情多累美人。</strong></p>
<p><strong>劫数东南天作孽，鸡鸣风雨海扬尘。</strong></p>
<p>悲歌痛哭终何补，义士纷纷说帝秦。</p>
<p>翠幕卷回廊，银灯开后堂。 风惊拥砌叶，月冷满庭霜。
绮席人将醉，繁弦夜未央。 <em>共怜今促席</em>，谁道客愁长。</p>
<p>渺渺钟声出远方，依依林影万鸦藏。
<em>一生负气成今日，四海无人对夕阳</em>。
破碎山河迎胜利，残馀岁月送凄凉。 松门松菊何年梦，且认他乡作故乡。</p>
<p><em>残雪凝辉冷画屏，落梅横笛已三更</em>，更无人处月胧明。
我是人间惆怅客，知君何事泪纵横，断肠声里忆平生。</p>
<p><em>长忆观潮，满郭人争江上望</em>。来疑沧海尽成空。万面鼓声中。
弄潮儿向涛头立。手把红旗旗不湿。别来几向梦中看。梦觉尚心寒。</p>
<p><em>劳歌一曲解行舟，红叶青山水急流</em>。
日暮酒醒人已远，漫天风雨下西楼。</p>
<p>落魄江湖载酒行，楚腰纤细掌中轻。</p>
<p>十年一觉扬州梦，赢得青楼薄幸名。</p>
<p><em>灵台无计逃神矢，风雨如磐暗故园</em>。
寄意寒星荃不察，我以我血荐轩辕。</p>
<p>望门投止思张俭，忍死须臾待杜根。我自横刀向天笑，去留肝胆两昆仑。</p>
<p><em>善鼓云和瑟，常闻帝子灵</em>。 冯夷空自舞，楚客不堪听。
苦调凄金石，清音入杳冥。 苍梧来怨慕，白芷动芳馨。
流水传潇浦，悲风过洞庭。 曲终人不见，江上数峰青。</p>
<p><em>琵琶起舞换新声，</em>总是关山旧别情。</p>
<p>撩乱边愁听不尽，高高秋月照长城。</p>
<p>浮云归晚翠遮楼，向晚落日泛秋声。
<em>世间无限丹青手，一片伤心画不成</em>。</p>
<p>绿杨著水草如烟，旧是胡儿饮马泉。
<em>几处吹笳明月夜，何人倚剑白云天</em>。
从来冻合关山路，今日分流汉使前。 莫遣行人照容鬓，恐惊憔悴入新年。</p>
<p><em>弯弯月出挂城头，城头月出照凉州</em>。
凉州七里十万家，胡人半解弹琵琶。 琵琶一曲肠堪断，风萧萧兮夜漫漫。
河西幕中多故人，故人别来三五春。 花门楼前见秋草，岂能贫贱相看老。
一生大笑能几回，斗酒相逢须醉倒。</p>
<p><em>风露湿行云，沙水迷归艇</em>。卧看明河月满空，斗挂苍山顶。
万古只青天，多事悲人境。起舞闻鸡酒未醒，潮落秋江冷。</p>
<p><em>长恨复长恨，裁作短歌行</em>。何人为我楚舞，听我楚狂声？余既滋兰九畹，又树蕙之百亩，秋菊更餐英。门外沧浪水，可以濯吾缨。
一杯酒，问何似，身后名？人间万事，毫发常重泰山轻。悲莫悲生离别，乐莫乐新相识，儿女古今情。富贵非吾事，归与白鸥盟。</p>
<p>朝游北海暮苍梧，袖里青蛇胆气粗。三醉岳阳人不识，朗吟飞过洞庭湖</p>
<p><em>中庭地白树栖鸦，冷露无声湿桂花</em>。
今夜月明人尽望，不知秋思落谁家。</p>
<p><em>运交华盖欲何求，未敢翻身已碰头</em>。
破帽遮颜过闹市，漏船载酒泛中流。 横眉冷对千夫指，俯首甘为孺子牛。
躲进小楼成一统，管他冬夏与春秋。</p>
<p><em>孤灯照不寐，风雨满西林</em>。 多少关心事，书灰到夜深。</p>
<p>卜得上峡日，秋江风浪多。 巴陵一夜雨，肠断木兰歌。</p>
<p><em>江海相逢客恨多</em>，秋风叶下洞庭波。
酒酣夜别淮阴市，月照高楼一曲歌。</p>
<p>望夫处，江悠悠。</p>
<p>化为石，不回头。</p>
<p>山头日日风复雨。</p>
<p>行人归来石应语。</p>
<p><em>流水何太急</em>，深宫尽日闲。 殷勤谢红叶，好去到人间。</p>
<p><em>劝君金屈卮，满酌不须辞</em>。 花发多风雨，人生足别离。</p>
<p><em>萋萋芳草忆王孙。柳外楼高空断魂</em>。杜宇声声不忍闻。欲黄昏。雨打梨花深闭门。</p>
<p><em>破额山前碧玉流</em>，骚人遥驻木兰舟。
春风无限潇湘意，欲采蘋花不自由。</p>
<p>三年谪宦此栖迟，万古惟留楚客悲。 秋草独寻人去后，寒林空见日斜时。
汉文有道恩犹薄，湘水无情吊岂知？
<em>寂寂江山摇落处</em>，怜君何事到天涯！</p>
<p>纱窗日落渐黄昏，金屋无人见泪痕。
<em>寂寞空庭春欲晚，梨花满地不开门</em>。</p>
<p><em>战城南</em>，<em>死郭北</em>，野死不葬乌可食。
为我谓乌：且为客豪！ 野死谅不葬，腐肉安能去子逃？ 水深激激，蒲苇冥冥；
枭骑<em>战斗死</em>，驽马徘徊鸣。 梁筑室，何以南？何以北？
禾黍不获君何食？愿为忠臣安可得？ 思子良臣，良臣诚可思：
朝行出攻，暮不夜归！</p>
<p><em>梦后楼台高锁</em>，酒醒帘幕低垂。去年春恨却来时。落花人独立，微雨燕双飞。
记得小苹初见，两重心字罗衣。琵琶弦上说相思。当时明月在，曾照彩云归。</p>
<p><em>庭院深深深几许，杨柳堆烟，帘幕无重数</em>。玉勒雕鞍游冶处，楼高不见章台路。
雨横风狂三月暮，门掩黄昏，无计留春住。泪眼问花花不语，乱红飞过秋千去。</p>
<p><em>龙盘虎踞阻江流</em>，割据由来起仲谋。
从此但夸佳丽地，不知西北有神州。</p>
<p>云想衣裳花想容，春风拂槛露华浓。 若非群玉山头见，会向瑶台月下逢。</p>
<p>一枝红艳露凝香，云雨巫山枉断肠。 借问汉宫谁得似，可怜飞燕倚新妆。</p>
<p>名花倾国两相欢，长得君王带笑看。 解释春风无限恨，沉香亭北倚阑干。</p>
<p><em>山围故国周遭在</em>，潮打空城寂寞回。
淮水东边旧时月，夜深还过女墙来。</p>
<p>……</p>
<p>世间行乐亦如此，古来万事东流水。</p>
<p>别君去兮何时还？且放白鹿青崖间。须行即骑访名山。</p>
<p><em>安能摧眉折腰事权贵，使我不得开心颜！</em></p>
<p><em>新丰美酒斗十千，</em>咸阳游侠多少年。</p>
<p>相逢意气为君饮，系马高楼垂柳边。</p>
<p><em>湘水无潮秋水阔</em>，湘中月落行人发。
送人发，送人归，白蘋茫茫鹧鸪飞。</p>
<pre><code>小小的手,不属于我的小小的手,
你在这茫茫人世间属于谁?
我在黑暗中找到你。你不属于我。
可我听到有人哭泣。

哪儿是你的眼睛,你的胸脯?
谁在黑暗中呜咽?
小小的手,别哭!我用温暖抚爱你。
你在黑暗中并不孤单。

小小的手,我一定会找到你的眼睛
当曙光降临的时候。
哭泣的小手,你是我所需要的一切
即使早晨永远、永远不会到来。</code></pre>
<p>*弃我去者，**昨日之日不可留；*</p>
<p>乱我心者，今日之日多烦忧。</p>
<p>长风万里送秋雁，对此可以酣高楼。</p>
<p>蓬莱文章建安骨，中间小谢又清发。</p>
<p>俱怀逸兴壮思飞，欲上青天览明月。</p>
<p>抽刀断水水更流，举杯消愁愁更愁。</p>
<p>人生在世不称意，明朝散发弄扁舟。</p>
<p><em>大鹏一日同风起，扶摇直上九万里</em>。
假令风歇时下来，犹能簸却沧溟水。 世人见我恒殊调，闻余大言皆冷笑。
宣父犹能畏后生，丈夫未可轻年少。</p>
<p><em>伫倚危楼风细细</em>，望极春愁，黯黯生天际。草色烟光残照里，无言谁会凭阑意。
拟把疏狂图一醉，对酒当歌，强乐还无味。衣带渐宽终不悔，为伊消得人憔悴。</p>
<p><em>槛菊愁烟兰泣露，罗幕轻寒，燕子双飞去</em>。明月不谙离恨苦，斜光到晓穿朱户。
昨夜西风凋碧树，独上高楼，望尽天涯路。欲寄彩笺兼尺素。山长水阔知何处？</p>
<p><em>天边金掌露成霜。云随雁字长</em>。绿杯红袖趁重阳。人情似故乡。
兰佩紫，菊簪黄。殷勤理旧狂。欲将沉醉换悲凉。清歌莫断肠。</p>
<p><em>明月出天山</em>，苍茫云海间。 长风几万里，吹度玉门关。
汉下白登道，胡窥青海湾。 由来征战地，不见有人还。
戍客望边色，思归多苦颜。 高楼当此夜，叹息未应闲。</p>
<p><em>苏溪亭上草漫漫，谁倚东风十二阑</em>。
燕子不归春事晚，一汀烟雨杏花寒。</p>
<p><em>金井梧桐秋叶黄，珠帘不卷夜来霜</em>。
熏笼玉枕无颜色，卧听南宫清漏长。</p>
<p><strong>枫岸纷纷落叶多</strong>，洞庭秋水晚来波。
乘兴轻舟无近远，白云明月吊湘娥。</p>
<p>烛龙栖寒门，光曜犹旦开。 日月照之何不及此？惟有北风号怒天上来。
燕山雪花大如席，片片吹落轩辕台。</p>
<p><em>君自故乡来，应知故乡事</em>。 来日绮窗前，寒梅著花未？</p>
<p>岭外音书断，经冬复历春。 近乡情更怯，不敢问来人。</p>
<p><em>圆魄上寒空</em>，皆言四海同。 安知千里外，不有雨兼风？</p>
<p>应怜屐齿印苍苔，小扣柴扉久不开。
<em>春色满园关不住，一枝红杏出墙来</em>。</p>
<p>汉兵已略地，四方楚歌声。 大王意气尽，贱妾何聊生！</p>
<p>寂寞新文苑，平安旧战场。</p>
<p>两间余一卒，荷戟独彷徨。</p>
<p>忆梅下西洲，折梅寄江北。单衫杏子红，双鬓鸦雏色。</p>
<p>西洲在何处？两桨桥头渡。日暮伯劳飞，风吹乌臼树。</p>
<p>树下即门前，门中露翠钿。开门郎不至，出门采红莲。</p>
<p>采莲南塘秋，莲花过人头。低头弄莲子，莲子清如水。</p>
<p>置莲怀袖中，莲心彻底红。忆郎郎不至，仰首望飞鸿。</p>
<p>鸿飞满西洲，望郎上青楼。楼高望不见，尽日栏杆头。</p>
<p>栏杆十二曲，垂手明如玉。卷帘天自高，海水摇空绿。</p>
<p>海水梦悠悠，君愁我亦愁。南风知我意，吹梦到西洲。</p>
<p>巷陌风光纵赏时，笼纱未出马先嘶。</p>
<p>白头居士无呵殿，只有乘肩小女随。</p>
<p>花满市，月侵衣。少年情事老来悲。</p>
<p>沙河塘上春寒浅，看了游人缓缓归。</p>
<p><em>彩袖殷勤捧玉钟。当年拚却醉颜红</em>。舞低杨柳楼心月，歌尽桃花扇底风。
从别后，忆相逢。几回魂梦与君同。今宵剩把银釭照，犹恐相逢是梦中。</p>
<p><em>人事有代谢，往来成古今</em>。 江山留胜迹，我辈复登临。
水落鱼梁浅，天寒梦泽深。 羊公碑尚在，读罢泪沾襟。</p>
<p>当我沉默着的时候，我觉得充实；我将开口，同时感到空虚。</p>
<p>过去的生命已经死亡。我对于这死亡有大欢喜，因为我借此知道它曾经存活。死亡的生命已经朽腐。我对于这朽腐有大欢喜，因为我借此知道它还非空虚。</p>
<p>生命的泥委弃在地面上，不生乔木，只生野草，这是我的罪过。</p>
<p>野草，根本不深，花叶不美，然而吸取露，吸取水，吸取陈死人的血和肉，各各夺取它的生存。当生存时，还是将遭践踏，将遭删刈，直至于死亡而朽腐。</p>
<p>但我坦然，欣然。我将大笑，我将歌唱。</p>
<p>我自爱我的野草，但我憎恶这以野草作装饰的地面。</p>
<p>地火在地下运行，奔突；熔岩一旦喷出，将烧尽一切野草，以及乔木，于是并且无可朽腐。</p>
<p>但我坦然，欣然。我将大笑，我将歌唱。</p>
<p>天地有如此静穆，我不能大笑而且歌唱。天地即不如此静穆，我或者也将不能。我以这一丛野草，在明与暗，生与死，过去与未来之际，献于友与仇，人与兽，爱者与不爱者之前作证。</p>
<p>为我自己，为友与仇，人与兽，爱者与不爱者，我希望这野草的死亡与朽腐，火速到来。要不然，我先就未曾生存，这实在比死亡与朽腐更其不幸。</p>
<p>去罢，野草，连着我的题辞！</p>
<p>鲁迅记于广州之白云楼上</p>
<p>一九二七年四月二十六日</p>
<p><em>粉堕百花洲，香残燕子楼</em>。一团团、逐队成球。飘泊亦如人命薄，空缱绻，说风流。
草木也知愁，韶华竟白头。叹今生、谁舍谁收！嫁与东风春不管，凭尔去，忍淹留！</p>
<p><em>泪湿罗巾梦不成</em>，夜深前殿按歌声。
红颜未老恩先断，斜倚薰笼坐到明。</p>
<p>折花逢驿使，寄与陇头人。 江南无所有，聊赠一枝春。</p>
<p><em>酌酒与君君自宽</em>，人情翻覆似波澜。
白首相知犹按剑，朱门先达笑弹冠。 草色全经细雨湿，花枝欲动春风寒。
世事浮云何足问，不如高卧且加餐。</p>
<p>山水七百里，<strong>上有青枫林</strong>。
啼猿不自愁，愁落行人心。</p>
<p><em>今古河山无定据</em>，画角声中，牧马频来去。满目荒凉谁可语？西风吹老丹枫树。
从来幽怨应无数？铁马金戈，青冢黄昏路。一往情深深几许？深山夕照深秋雨。</p>
<p><em>杨柳青青江水平</em>，闻郎江上唱歌声。
东边日出西边雨，道是无晴却有晴。</p>
<p><em>青海长云暗雪山</em>，孤城遥望玉门关。
黄沙百战穿金甲，不破楼兰终不还。</p>
<p><em>何处合成愁。离人心上秋</em>。纵芭蕉、不雨也飕飕。都道晚凉天气好，有明月、怕登楼。
年事梦中休。花空烟水流。燕辞归、客尚淹留。垂柳不萦裙带住。漫长是、系行舟。</p>
<p><em>旧山犹在不关身，且向长安过暮春</em>。
一树梨花一溪月，不知今夜属何人？</p>
<p>杨柳阴阴细雨晴，残花落尽见流莺。
<em>春风一夜吹乡梦，又逐春风到洛城</em>。</p>
<p>唱彻阳关泪未干，功名馀事且加餐。浮天水送无穷树，带雨云埋一半山。</p>
<p>今古恨，几千般，只应离合是悲欢？江头未是风波恶，别有人间行路难！</p>
<p><em>把酒祝东风，且共从容</em>。垂杨紫陌洛城东。总是当时携手处，游遍芳丛。
聚散苦匆匆，此恨无穷。今年花胜去年红。可惜明年花更好，知与谁同？</p>
<p><em>长安一片月，万户捣衣声</em>。 秋风吹不尽，总是玉关情。
何日平胡虏，良人罢远征。</p>
<p><em>兰陵美酒郁金香，玉碗盛来琥珀光</em>。
但使主人能醉客，不知何处是他乡。</p>
<p><em>不见李生久</em>，佯狂真可哀。 世人皆欲杀，吾意独怜才。
敏捷诗千首，飘零酒一杯。 匡山读书处，头白好归来。</p>
<p>梁园日暮乱飞鸦，极目萧条三两家。 庭树不知人去尽，春来还发旧时花。</p>
<p><em>木末芙蓉花</em>，山中发红萼。 涧户寂无人，纷纷开且落。</p>
<p>南浦凄凄别，西风袅袅秋。 一看肠一断，好去莫回头。</p>
<p>我所居兮，青埂之峰。</p>
<p>我所游兮，鸿蒙太空。</p>
<p>谁与我逝兮，吾谁与从。</p>
<p>渺渺茫茫兮，归彼大荒</p>
<p>北望燕云不尽头，大江东去水悠悠。 夕阳一片寒鸦外，目断东西四百州。</p>
<p><em>海浪如云去却回</em>，北风吹起数声雷。
朱楼四面钩疏箔，卧看千山急雨来。</p>
<p>露侵驼褐晓寒轻，星斗阑干分外明。
<em>寂寞小桥和梦过，稻田深处草虫鸣</em>。</p>
<p><em>春雨楼头尺八箫</em>，何时归看浙江潮？
芒鞋破钵无人识，踏过樱花第几桥？</p>
<p><em>一声梧叶一声秋</em>，一点芭蕉一点愁，三更归梦三更后。
落灯花棋未收，叹新丰孤馆人留。 枕上十年事，江南二老忧，都到心头。</p>
<p><em>独上江楼思渺然，月光如水水如天</em>。
同来望月人何处，风景依稀似去年。</p>
<p>智者乐，仁者寿，长者随心所欲。曾经的红衣少年，如今的白发先生。
留德十年寒窗苦，牛棚杂忆密辛多。心有良知璞玉，笔下道德文章。一介布衣，言有物，行有格，贫贱不移，宠辱不惊。</p>
<p><em>昨夜星辰昨夜风，画楼西畔桂堂东</em>。
身无彩凤双飞翼，心有灵犀一点通。 隔座送钩春酒暖，分曹射覆蜡灯红。
嗟余听鼓应官去，走马兰台类转蓬。</p>
<p>深居俯夹城，春去夏犹清。 <em>天意怜幽草，人间重晚晴</em>。
并添高阁迥，微注小窗明。 越鸟巢干后，归飞体更轻。</p>
<p><em>愁生山外山，恨杀树边树</em>。 隔断秋月明，不使共一处。</p>
<p><em>六朝文物草连空</em>，天淡云闲今古同。
鸟去鸟来山色里，人歌人哭水声中。 深秋帘幕千家雨，落日楼台一笛风。
惆怅无日见范蠡，参差烟树五湖东。</p>
<p>　　秋气满堂孤烛冷，清宵无寐忆山归。</p>
<p>　　窗前月过三更后，细竹吟风似雨微。</p>
<p>四弦才罢醉蛮奴，醽醁馀香在翠炉。
<em>夜半醒来红蜡短，一枝寒泪作珊瑚</em>。</p>
<p><em>昨夜寒蛩不住鸣。惊回千里梦</em>，已三更。起来独自绕阶行。人悄悄，帘外月胧明。
白首为功名。旧山松竹老，阻归程。欲将心事付瑶琴。知音少，弦断有谁听。</p>
<p><em>夜饮东坡醒复醉</em>，归来仿佛三更。家童鼻息已雷鸣。敲门都不应，倚杖听江声。
长恨此身非我有，何时忘却营营。夜阑风静縠纹平。小舟从此逝，江海寄余生。</p>
<p><em>渔翁夜傍西岩宿，晓汲清湘燃楚竹</em>。
烟销日出不见人，欸乃一声山水绿。 回看天际下中流，岩上无心云相逐。</p>
<p><em>林花谢了春红</em>，太匆匆。无奈朝来寒雨晚来风。
胭脂泪，相留醉，几时重。自是人生长恨水长东。</p>
<p>章台柳，章台柳，往日青青今在否？ 纵使长条似旧垂，也应攀折他人手。</p>
<p>首白倦似一逆旅,美盏杯酒应初尽。 玉京星阙杳然迹,无人唱彻大风歌。</p>
<p>一道残阳铺水中，半江瑟瑟半江红。
<em>可怜九月初三夜，露似真珠月似弓</em>。</p>
<p>碧云天，黄花地，西风紧，北雁南飞。<em>晓来谁染霜林醉？总是离人泪</em>。</p>
<p>东方欲晓，莫道君行早。 踏遍青山人未老，风景这边独好。
会昌城外高峰，颠连直接东溟。 战士指看南粤，更加郁郁葱葱。</p>
<p><em>木叶下君山。空水漫漫</em>。十分斟酒敛芳颜。不是渭城西去客，休唱阳关。
醉袖抚危栏。天淡云闲。何人此路得生还。回首夕阳红尽处，应是长安。</p>
<p>才饮长沙水， 又食武昌鱼。 万里长江横渡， 极目楚天舒。 不管风吹浪打，
胜似闲庭信步， 今日得宽馀。 子在川上曰： 逝者如斯夫！ 风樯动， 龟蛇静，
起宏图。 一桥飞架南北， 天堑变通途。 更立西江石壁， 截断巫山云雨，
高峡出平湖。 神女应无恙， 当惊世界殊。</p>
<p><em>有所思，乃在大海南</em>。 何用问遗君，双珠瑇瑁簪， 用玉绍缭之。
闻君有他心，拉杂摧烧之。 摧烧之，当风扬其灰。
从今以往，勿复相思，相思与君绝！ 鸡鸣狗吠，兄嫂当知之。 妃呼豨！
秋风肃肃晨风飔， 东方须臾高知之。</p>
<p><em>甚矣吾衰矣。怅平生、交游零落</em>，只今余几！白发空垂三千丈，一笑人间万事。问何物、能令公喜？我见青山多妩媚，料青山见我应如是。情与貌，略相似。
一尊搔首东窗里。想渊明、停云诗就，此时风味。江左沉酣求名者，岂识浊醪妙理。回首叫、云飞风起。不恨古人吾不见，恨古人、不见吾狂耳。知我者，二三子。</p>
<p><em>郁孤台下清江水</em>，中间多少行人泪？西北望长安，可怜无数山。
青山遮不住，毕竟东流去。江晚正愁余，山深闻鹧鸪。</p>
<p>月子弯弯照九州，几家欢乐几家愁。 愁杀人来关月事，得休休处且休休。</p>
<p>渭城朝雨浥轻尘，客舍青青柳色新。
<em>劝君更尽一杯酒，西出阳关无故人</em>。</p>
<p><em>向晚意不适</em>，驱车登古原。 夕阳无限好，只是近黄昏。</p>
<p>日暮苍山远，天寒白屋贫。 柴门闻犬吠，风雪夜归人。</p>
<p>春城无处不飞花，寒食东风御柳斜。
<em>日暮汉宫传蜡烛，轻烟散入五侯家</em>。</p>
<p>闻道梅花坼晓风，雪堆遍满四山中。 何方可化身千亿，一树梅花一放翁。</p>
<p><em>闽国扬帆去，蟾蜍亏复圆</em>。 秋风生渭水，落叶满长安。
此地聚会夕，当时雷雨寒。 兰桡殊未返，消息海云端。</p>
<p>茫茫九派流中国，沉沉一线穿南北。烟雨莽苍苍，龟蛇锁大江。
黄鹤知何去？剩有游人处。把酒酹滔滔，心潮逐浪高。</p>
<p><em>书当快意读易尽，客有可人期不来</em>。
世事相违每如此，好怀百岁几回开。</p>
<p>正是神都有事时，又来南国踏芳枝。 青松怒向苍天发，败叶纷随碧水驰。
一阵风雷惊世界，满街红绿走旌旗。 凭栏静听潇潇雨，故国人民有所思。</p>
<p>不惜千金买宝刀，貂裘换酒也堪豪。
<em>一腔热血勤珍重，洒去犹能化碧涛</em>。</p>
<p><em>危冠广袖楚宫妆，独步闲庭逐夜凉</em>。
自把玉钗敲砌竹，清歌一曲月如霜。</p>
<p>长安女儿踏春阳，无处春阳不断肠。</p>
<p>舞袖弓腰浑忘却，蛾眉空带九秋霜。</p>
<p>花褪残红青杏小。燕子飞时，绿水人家绕。枝上柳绵吹又少。天涯何处无芳草。
墙里秋千墙外道。墙外行人，墙里佳人笑。<em>笑渐不闻声渐悄。多情却被无情恼</em>。</p>
<p><em>谁念西风独自凉？萧萧黄叶闭疏窗</em>，沉思往事立残阳。
被酒莫惊春睡重，赌书消得泼茶香，当时只道是寻常。</p>
<p>红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。
春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫！</p>
<p>世情薄，人情恶，雨送黄昏花易落。晓风干，泪痕残。欲笺心事，独语斜阑。难，难，难！
人成各，今非昨，病魂常似秋千索。角声寒，夜阑珊。怕人寻问，咽泪装欢。瞒，瞒，瞒</p>
<p><em>故国三千里，深宫二十年</em>。 一声何满子，双泪落君前。</p>
<p><em>楼观岳阳尽，川迥洞庭开</em>。 雁引愁心去，山衔好月来。
云间连下榻，天上接行杯。 醉后凉风起，吹人舞袖回。</p>
<p><em>竹摇清影罩幽窗</em>，两两时禽噪夕阳。
谢却海棠飞尽絮，困人天气日初长。</p>
<p><em>一片春愁待酒浇。江上舟摇。楼上帘招</em>。秋娘渡与泰娘桥。风又飘飘。雨又萧萧。
何日归家洗客袍。银字笙调。心字香烧。流光容易把人抛。红了樱桃。绿了芭蕉。</p>
<p><em>水调数声持酒听。午醉醒来愁未醒</em>。送春春去几时回。临晚镜。伤流景。往事后期空记省。
沙上并禽池上暝。云破月来花弄影。重重帘幕密遮灯，风不定。人初静。明日落红应满径。</p>
<p>有灯无月不娱人，有月无灯不算春。 春到人间人似玉，灯烧月下月如银。
满街珠翠游村女，沸地笙歌赛社神。 不展芳尊开口笑，如何消得此良辰。</p>
<p>大雨落幽燕， 白浪滔天， 秦皇岛外打鱼船。 一片汪洋都不见， 知向谁边？
往事越千年， 魏武挥鞭， 东临碣石有遗篇。 萧瑟秋风今又是， 换了人间。</p>
<p><em>人生到处知何似，应似飞鸿踏雪泥</em>：
泥上偶然留指爪，鸿飞那复计东西。</p>
<p><em>我来竟何事</em>，高卧沙丘城。 城边有古树，日夕连秋声。
鲁酒不可醉，齐歌空复情。 思君若汶水，浩荡寄南征。</p>
<p><em>千古风流八咏楼，江山留与后人愁</em>。
水通南国三千里，气压江城十四州。</p>
<p>花飞花落花满天，情来情去情随缘。 雁去雁归雁不散，潮起潮落潮无眠。
夜深月明梦婵娟，千金难留是红颜。 若说人生苦长短，为何相思情难断。</p>
<p><em>西风吹老洞庭波</em>，一夜湘君白发多。
醉后不知天在水，满船清梦压星河。</p>
<p><em>碧桃天上栽和露。不是凡花数</em>。乱山深处水潆回。可惜一枝如画、为谁开。
轻寒细雨情何限。不道春难管。为君沉醉又何妨。只怕酒醒时候、断人肠。</p>
<p><em>东风又作无情计</em>，艳粉娇红吹满地。碧楼帘影不遮愁，还似去年今日意。
谁知错管春残事，到处登临曾费泪。此时金盏直须深，看尽落花能几醉！</p>
<p><em>青山隐隐水迢迢</em>，秋尽江南草未凋。
二十四桥明月夜，玉人何处教吹箫。</p>
<p>娉娉袅袅十三余，<em>豆蔻梢头二月初</em>。
春风十里扬州路，卷上珠帘总不如。</p>
<p>多情却似总无情，唯觉樽前笑不成。
<em>蜡烛有心还惜别，替人垂泪到天明</em>。</p>
<p><strong>天下风云出我辈，一入江湖岁月摧。</strong></p>
<p><strong>王图霸业谈笑中，不胜人生一场醉。</strong></p>
<p><strong>提剑跨骑挥鬼雨，白骨如山鸟惊飞。</strong></p>
<p>尘世如潮人如水，只叹江湖几人回。</p>
<p><em>人生若只如初见，何事秋风悲画扇</em>。
等闲变却故人心，却道故心人易变。 骊山语罢清宵半，泪雨霖铃终不怨。
何如薄幸锦衣郎，比翼连枝当日愿。</p>
<p><em>对潇潇暮雨洒江天，一番洗清秋</em>。渐霜风凄紧，关河冷落，残照当楼。是处红衰翠减，苒苒物华休。惟有长江水，无语东流。
不忍登高临远，望故乡渺邈，归思难收。叹年来踪迹，何事苦淹留？想佳人、妆楼颙望，误几回、天际识归舟。争知我，倚栏杆处，正恁凝愁！</p>
<p><em>滕王高阁临江渚，佩玉鸣鸾罢歌舞。</em></p>
<p>画栋朝飞南浦云，珠帘暮卷西山雨。</p>
<p>闲云潭影日悠悠，物换星移几度秋。</p>
<p>阁中帝子今何在？槛外长江空自流。</p>
<p>此地别燕丹，壮士发冲冠。 昔时人已没，今日水犹寒。</p>
<p><em>明月几时有</em>？把酒问青天。不知天上宫阙，今夕是何年。我欲乘风归去，又恐琼楼玉宇，高处不胜寒。起舞弄清影，何似在人间。
转朱阁，低绮户，照无眠。不应有恨，何事长向别时圆？人有悲欢离合，月有阴晴圆缺，此事古难全。但愿人长久，千里共婵娟。</p>
<p><em>花谢花飞花满天，红消香断有谁怜</em>？
游丝软系飘春榭，落絮轻沾扑绣帘。 闺中女儿惜春暮，愁绪满怀无释处。
手把花锄出绣帘，忍踏落花来复去。 柳丝榆荚自芳菲，不管桃飘与李飞；
桃李明年能再发，明年闺中知有谁？ 三月香巢已垒成，梁间燕子太无情！
明年花发虽可啄，却不道人去梁空巢也倾。 一年三百六十日，风刀霜剑严相逼；
明媚鲜妍能几时，一朝漂泊难寻觅。 花开易见落难寻，阶前愁杀葬花人，
独倚花锄泪暗洒，洒上空枝见血痕。 杜鹃无语正黄昏，荷锄归去掩重门；
青灯照壁人初睡，冷雨敲窗被未温。 怪奴底事倍伤神？半为怜春半恼春。
怜春忽至恼忽去，至又无言去未闻。 昨宵庭外悲歌发，知是花魂与鸟魂？
花魂鸟魂总难留，鸟自无言花自羞； 愿侬此日生双翼，随花飞到天尽头。
天尽头，何处有香丘？ 未若锦囊收艳骨，一抔净土掩风流。
质本洁来还洁去，强于污淖陷渠沟。 尔今死去侬收葬，未卜侬身何日丧？
侬今葬花人笑痴，他年葬侬知是谁？ 试看春残花渐落，便是红颜老死时；
一朝春尽红颜老，花落人亡两不知！</p>
<p><em>雨过一蝉噪，飘萧松桂秋</em>。 青苔满阶砌，白鸟故迟留。
暮霭生深树，斜阳下小楼。 谁知竹西路，歌吹是扬州。</p>
<p><em>箫声咽，秦娥梦断秦楼月</em>。秦楼月，年年柳色，灞陵伤别。
乐游原上清秋节，咸阳古道音尘绝。音尘绝，西风残照，汉家陵阙。</p>
<p>西风烈，长空雁叫霜晨月。霜晨月，马蹄声碎，喇叭声咽。
雄关漫道真如铁，而今迈步从头越。从头越，苍山如海，残阳如血。</p>
<p>秋风清，秋月明，</p>
<p>落叶聚还散，寒鸦栖复惊。</p>
<p>相思相见知何日？此时此夜难为情！</p>
<p>（入我相思门，知我相思苦， 长相思兮长相忆，短相思兮无穷极，
早知如此绊人心，何如当初莫相识。）</p>
<p><em>月落乌啼霜满天</em>，江枫渔火对愁眠。
姑苏城外寒山寺，夜半钟声到客船。</p>
<p><em>春花秋月何时了？往事知多少</em>。小楼昨夜又东风，故国不堪回首月明中。
雕栏玉砌应犹在，只是朱颜改。问君能有几多愁？恰似一江春水向东流。</p>
<p><em>大风</em>起兮云飞扬。 威加海内兮归故乡。 安得猛士兮守四方！</p>
<p>力拔山兮气盖世。 时不利兮骓不逝。 骓不逝兮可奈何！
<em>虞兮虞兮奈若何</em>！</p>
<p><em>人人尽说江南好，游人只合江南老</em>。春水碧于天，画船听雨眠。
垆边人似月，皓腕凝霜雪。未老莫还乡，还乡须断肠。</p>
<p>劝君莫惜金缕衣，劝君须惜少年时。
<em>花开堪折直须折，莫待无花空折枝</em>。</p>
<p>得即高歌失即休，多愁多恨亦悠悠。今朝有酒今朝醉，明日愁来明日愁。</p>
<p><em>滚滚长江东逝水，浪花淘尽英雄</em>。 是非成败转头空。
青山依旧在，几度夕阳红。 白发渔樵江渚上，惯看秋月春风。 一壶浊酒喜相逢。
古今多少事，都付笑谈中。</p>
<p><em>帘外雨潺潺，春意阑珊</em>。罗衾不耐五更寒。梦里不知身是客，一晌贪欢。
独自莫凭栏，无限江山，别时容易见时难。流水落花春去也，天上人间。</p>
<p><em>怒发冲冠，凭栏处、潇潇雨歇。抬望眼</em>、仰天长啸，壮怀激烈。三十功名尘与土，八千里路云和月。莫等闲、白了少年头，空悲切。
靖康耻，犹未雪。臣子恨，何时灭。驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。</p>
<p><em>大江东去，浪淘尽，</em>千古风流人物。</p>
<p>故垒西边，人道是，三国周郎赤壁。</p>
<p>乱石穿空，惊涛拍岸，卷起千堆雪。</p>
<p>江山如画，一时多少豪杰。</p>
<p>遥想公瑾当年，小乔初嫁了，雄姿英发。</p>
<p>羽扇纶巾，谈笑间，樯橹灰飞烟灭。</p>
<p>故国神游，多情应笑我，早生华发。</p>
<p>人生如梦，一尊还酹江月。</p>
<p><em>少年听雨歌楼上。红烛昏罗帐</em>。壮年听雨客舟中。江阔云低、断雁叫西风。
而今听雨僧庐下。鬓已星星也。悲欢离合总无情。一任阶前、点滴到天明。</p>
<p><em>北方有佳人</em>。绝世而独立。 一顾倾人城。再顾倾人国。
宁不知倾城与倾国。佳人难再得。</p>
<p>千古江山，英雄无觅、孙仲谋处。舞榭歌台，风流总被、雨打风吹去。斜阳草树，寻常巷陌，人道寄奴曾住。想当年，金戈铁马，气吞万里如虎。
元嘉草草，封狼居胥，赢得仓皇北顾。四十三年，望中犹记，烽火扬州路。可堪回首，佛狸祠下，一片神鸦社鼓。凭谁问：廉颇老矣，尚能饭否？</p>
<p><em>东风夜放花千树</em>。更吹落、星如雨。宝马雕车香满路。凤箫声动，玉壶光转，一夜鱼龙舞。
蛾儿雪柳黄金缕。笑语盈盈暗香去。众里寻他千百度。蓦然回首，那人却在，灯火阑珊处。</p>
<p><em>莫听穿林打叶声</em>，何妨吟啸且徐行。竹杖芒鞋轻胜马，谁怕？一蓑烟雨任平生。
料峭春风吹酒醒，微冷，山头斜照却相迎。回首向来萧瑟处，归去，也无风雨也无晴。</p>
<p>十年生死两茫茫，不思量，自难忘。千里孤坟，无处话凄凉。纵使相逢应不识，尘满面，鬓如霜。
夜来幽梦忽还乡，小轩窗，正梳妆。相顾无言，惟有泪千行。料得年年肠断处，明月夜，短松冈。</p>
<p>夫天地者，万物之逆旅也；光阴者，百代之过客也。而浮生若梦，为欢几何？古人秉烛夜游，良有以也。况阳春召我以烟景，大块假我以文章。会<em>桃花</em>之芳园，序天伦之乐事。群季俊秀，皆为惠连；吾人咏歌，独惭康乐。幽赏未已，高谈转清。开琼筵以坐花，飞羽觞而醉月。不有佳咏，何伸雅怀？如诗不成，罚依金谷酒数。</p>
<p>君不见黄河之水天上来，奔流到海不复回。
君不见高堂明镜悲白发，朝如青丝暮成雪。 人生得意须尽欢，莫使金樽空对月。
天生我材必有用，千金散尽还复来。 烹羊宰牛且为乐，会须一饮三百杯。
岑夫子，丹丘生，将进酒，杯莫停。 与君歌一曲，请君为我倾耳听。
钟鼓馔玉不足贵，但愿长醉不复醒。 古来圣贤皆寂寞，惟有饮者留其名。
陈王昔时宴平乐，斗酒十千恣欢谑。 主人何为言少钱，径须沽取对君酌。
五花马、千金裘，呼儿将出换美酒，与尔同销万古愁。</p>
<p><em>寻寻觅觅</em>，冷冷清清，凄凄惨惨戚戚。乍暖还寒时候，最难将息。三杯两盏淡酒，怎敌他、晚来风急！雁过也，正伤心，却是旧时相识。
满地黄花堆积，憔悴损，如今有谁堪摘？守着窗儿，独自怎生得黑！梧桐更兼细雨，到黄昏、点点滴滴。这次第，怎一个愁字了得！</p>
<p><em>花间一壶酒</em>，独酌无相亲。 举杯邀明月，对影成三人。
月既不解饮，影徒随我身。 暂伴月将影，行乐须及春。
我歌月徘徊，我舞影零乱。 醒时相交欢，醉后各分散。
永结无情游，相期邈云汉。</p>
<p>金樽清酒斗十千，玉盘珍羞直万钱。 停杯投箸不能食，拔剑四顾心茫然。
欲渡黄河冰塞川，将登太行雪满山。 闲来垂钓碧溪上，忽复乘舟梦日边。
行路难！行路难！多歧路，今安在？ 长风破浪会有时，直挂云帆济沧海。</p>
<p><em>昔闻洞庭水</em>，今上岳阳楼。 吴楚东南坼，乾坤日夜浮。
亲朋无一字，老病有孤舟。 戎马关山北，凭轩涕泗流。</p>
<p><em>细草微风岸</em>，危樯独夜舟。 星垂平野阔，月涌大江流。
名岂文章著，官应老病休。 飘飘何所似，天地一沙鸥。</p>
<p>上邪， 我欲与君相知， <em>长命无绝衰</em>。 山无陵， 江水为竭。
冬雷震震， 夏雨雪。 天地合， 乃敢与君绝。</p>
<p>华山畿，君既为侬死，独活为谁施？欢若见怜时，棺木为侬开。</p>
<p>四张机，鸳鸯织就欲双飞，可怜未老头先白，春波碧草，晓寒深处，相对浴红衣。</p>
<p>其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜，明眸善睐，靥辅承权。瑰姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。</p>
<p>满纸荒唐言，一把辛酸泪。 都云作者痴，谁解其中味？</p>
<p><em>大漠沙如雪，燕山月似钩</em>。 何当金络脑，快走踏清秋。</p>
<p>此马非凡马，房星本是星。 向前敲瘦骨，犹自带铜声。</p>
<p>钟山风雨起苍黄，百万雄师过大江。</p>
<p>虎踞龙盘今胜昔，天翻地覆慨而慷。</p>
<p>宜将剩勇追穷寇，不可沽名学霸王。</p>
<p>天若有情天亦老，人间正道是沧桑。</p>
<p>人生易老天难老，岁岁重阳，今又重阳，战地黄花分外香。 　　</p>
<p>一年一度秋风劲，不似春光，胜似春光，寥廓江天万里霜。</p>
<p>*楚天千里清秋，**水随天去秋无际。*遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。</p>
<p>休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪？</p>
<p><em>早岁那知世事艰，中原北望气如山</em>。
楼船夜雪瓜洲渡，铁马秋风大散关。 塞上长城空自许，镜中衰鬓已先斑。
出师一表真名世，千载谁堪伯仲间。</p>
<p><em>世味年来薄似纱，谁令骑马客京华</em>。
小楼一夜听春雨，深巷明朝卖杏花。 矮纸斜行闲作草，晴窗细乳戏分茶。
素衣莫起风尘叹，犹及清明可到家。</p>
<p>夜来携手梦同游，晨起盈巾泪莫收。 漳浦老身三度病，咸阳草树八回秋。
<em>君埋泉下泥销骨</em>，我寄人间雪满头。
阿卫韩郎相次去，夜台茫昧得知不。</p>
<p>花开不并百花丛，独立疏篱趣未穷。 宁可枝头抱香死，何曾吹落北风中。</p>
<p>把酒祝东风，且共从容。垂杨紫陌洛城东。总是当时携手处，游遍芳丛。
聚散苦匆匆，此恨无穷。今年花胜去年红。<em>可惜明年花更好</em>，知与谁同？</p>
<p>尊前拟把归期说。未语春容先惨咽。人生自是有情痴，<em>此恨不关风与月</em>。
离歌且莫翻新阕。一曲能教肠寸结。直须看尽洛城花，始共春风容易别。</p>
<p><em>荷叶生时春恨生，荷叶枯时秋恨成</em>。
深知身在情长在，怅望江头江水声。</p>
<p>芦叶满汀洲，寒沙带浅流。二十年重过南楼。柳下系船犹未稳，能几日，又中秋。
黄鹤断矶头，故人今在否？旧江山浑是新愁。欲买桂花同载酒，<em>终不似，少年游</em>。</p>
<p>寒蝉凄切，对长亭晚，骤雨初歇。</p>
<p>都门帐饮无绪，留恋处，兰舟催发。</p>
<p>执手相看泪眼，竟无语凝噎。</p>
<p>念去去，千里烟波，暮霭沉沉楚天阔。</p>
<p>*多情自古伤离别，**更那堪，冷落清秋节！*</p>
<p>今宵酒醒何处？杨柳岸，晓风残月。</p>
<p>此去经年，应是良辰好景虚设。</p>
<p>便纵有千种风情，更与何人说？</p>
<p>巫山高，高以大；淮水深，难以逝。 我欲东归，害梁不为？
我集无高曳，水何汤汤回回。 临水远望，泣下沾衣。
远道之人心思归，谓之何！</p>
<p><em>雉子</em>，班如此。 之于<em>雉</em>梁。
无以吾翁孺，<em>雉子</em>。
知得<em>雉子</em>高蜚止，黄鹄蜚，之以千里，王可思。
雄来蜚从雌，视子趋一<em>雉</em>。
<em>雉子</em>，车大驾马滕，被王送行所中。 尧羊蜚从王孙行。</p>
<p>东方欲明星烂烂，汝南晨鸡登坛唤。 曲终漏尽严具陈，月没星稀天下旦。
千门万户递鱼钥，宫中城上飞乌鹊。</p>
<p><em>孟冬寒气至</em>，北风何惨栗。 愁多知夜长，仰观众星列。
三五明月满，四五蟾兔缺。 客从远方来，遗我一书札。
上言长相思，下言久离别。 置书怀袖中，三岁字不灭。
一心抱区区，惧君不识察。</p>
<p>东城渐觉风光好。縠皱波纹迎客棹。绿杨烟外晓寒轻，红杏枝头春意闹。
<em>浮生长恨欢娱少。肯爱千金轻一笑</em>。为君持酒劝斜阳，且向花间留晚照。</p>
<p>凌波不过横塘路。但目送、芳尘去。锦瑟华年谁与度。月桥花院，琐窗朱户。只有春知处。
飞云冉冉蘅皋暮。彩笔新题断肠句。若问闲情都几许。<em>一川烟草，满城风絮</em>。梅子黄时雨。</p>
<p><em>秦时明月汉时关，万里长征人未还</em>。
但使龙城飞将在，不教胡马度阴山。</p>
<p><em>前不见古人，后不见来者</em>。 念天地之悠悠，独怆然而涕下！</p>
<p><em>纤云弄巧</em>，飞星传恨，银汉迢迢暗度。
金风玉露一相逢，便胜却人间无数。 柔情似水，佳期如梦，忍顾鹊桥归路。
两情若是久长时，又岂在朝朝暮暮。</p>
<p><em>雾失楼台</em>，月迷津渡。桃源望断无寻处。可堪孤馆闭春寒，杜鹃声里斜阳暮。
驿寄梅花，鱼传尺素。砌成此恨无重数。郴江幸自绕郴山，为谁流下潇湘去。</p>
<p><em>去年元夜时，花市灯如昼</em>。 月上柳梢头，人约黄昏后。
今年元夜时，月与灯依旧。 不见去年人，泪湿春衫袖。</p>
<p>问世间，情是何物，直教生死相许？天南地北双飞客，老翅几回寒暑。欢乐趣，离别苦，就中更有痴儿女。君应有语：渺万里层云，千山暮雪，只影向谁去？
横汾路，寂寞当年箫鼓，荒烟依旧平楚。招魂楚些何嗟及，山鬼暗啼风雨。天也妒，未信与，莺儿燕子俱黄土。千秋万古，为留待骚人，狂歌痛饮，来访雁丘处。</p>
<p><em>曾经沧海难为水</em>，除却巫山不是云。
取次花丛懒回顾，半缘修道半缘君。</p>
<p>千里刀光影，仇恨燃九城。</p>
<p>月圆之夜人不归，花香之地无和平。</p>
<p>一腔无声血，万缕慈母情。</p>
<p>为雪国耻身先去，重整河山待后生。</p>
<p><em>江涵秋影雁初飞</em>，与客携壶上翠微。
尘世难逢开口笑，菊花须插满头归。 但将酩酊酬佳节，不用登临恨落晖。
古往今来只如此，牛山何必独沾衣。</p>
<p>昨日登高罢，今朝又举觞。 菊花何太苦，遭此两重阳。</p>
<p><em>大鹏飞兮振八裔</em>，中天摧兮力不济。
馀风激兮万世，游扶桑兮挂石袂。 后人得之传此，仲尼亡兮谁为出涕。</p>
<p><em>春未老，风细柳斜斜</em>。试上超然台上望，半壕春水一城花。烟雨暗千家。
寒食后，酒醒却咨嗟。休对故人思故国，且将新火试新茶。诗酒趁年华。</p>
<p><em>十年磨一剑</em>，霜刃未曾试。 今日把示君，谁有不平事？</p>
<p><em>白发三千丈，</em>缘愁似个长。</p>
<p>不知明镜里，何处得秋霜。 <em>绿蚁新醅酒</em>，红泥小火炉。
晚来天欲雪，能饮一杯无？</p>
<p><em>男儿何不带吴钩</em>，收取关山五十州。
请君暂上凌烟阁，若个书生万户侯？</p>
<p>城上斜阳画角哀，沈园非复旧池台，
<em>伤心桥下春波绿</em>，曾是惊鸿照影来。</p>
<p><em>红藕香残玉簟秋</em>。轻解罗裳，独上兰舟。云中谁寄锦书来，雁字回时，月满西楼。
花自飘零水自流。一种相思，两处闲愁。此情无计可消除，才下眉头，却上心头。</p>
<p>操吴戈兮被犀甲，车错毂兮短兵接。 旌蔽日兮敌若云，矢交坠兮士争先。
凌余阵兮躐余行，左骖殪兮右刃伤。 霾两轮兮絷四马，援玉枹兮击鸣鼓。
天时坠兮威灵怒，严杀尽兮弃原野。 出不入兮往不反，平原忽兮路超远。
带长剑兮挟秦弓，首身离兮心不惩。 诚既勇兮又以武，终刚强兮不可凌。
身既死兮神以灵，子魂魄兮为鬼雄！</p>
<p>少年不识愁滋味，爱上层楼。爱上层楼，为赋新词强说愁。
而今识尽愁滋味，欲说还休。欲说还休，却道天凉好个秋。</p>
<p><em>醉里挑灯看剑，梦回吹角连营</em>。八百里分麾下炙，五十弦翻塞外声，沙场秋点兵。
马作的卢飞快，弓如霹雳弦惊。了却君王天下事，赢得生前身后名。可怜白发生！</p>
<p><em>小山重叠金明灭</em>，鬓云欲度香腮雪。懒起画蛾眉，弄妆梳洗迟。
照花前后镜，花面交相映。新帖绣罗襦，双双金鹧鸪。</p>
<p><em>淮左名都</em>，竹西佳处，解鞍少驻初程。过春风十里。尽荠麦青青。自胡马窥江去后，废池乔木，犹厌言兵。渐黄昏，清角吹寒。都在空城。
杜郎俊赏，算而今、重到须惊。纵豆蔻词工，青楼梦好，难赋深情。二十四桥仍在，波心荡、冷月无声。念桥边红药，年年知为谁生。</p>
<p>红豆生南国，春来发几枝。 愿君多采撷，此物最相思。</p>
<p>*春江潮水连海平，**海上明月共潮生。*</p>
<p>滟滟随波千万里，何处春江无月明！</p>
<p>江流宛转绕芳甸，月照花林皆似霰；</p>
<p>空里流霜不觉飞，汀上白沙看不见。</p>
<p>江天一色无纤尘，皎皎空中孤月轮。</p>
<p>江畔何人初见月？江月何年初照人？</p>
<p>人生代代无穷已，江月年年望相似。</p>
<p>不知江月待何人，但见长江送流水。</p>
<p>白云一片去悠悠，青枫浦上不胜愁。</p>
<p>谁家今夜扁舟子？何处相思明月楼？</p>
<p>可怜楼上月裴回，应照离人妆镜台。</p>
<p>玉户帘中卷不去，捣衣砧上拂还来。</p>
<p>此时相望不相闻，愿逐月华流照君。</p>
<p>鸿雁长飞光不度，鱼龙潜跃水成文。</p>
<p>昨夜闲潭梦落花，可怜春半不还家。</p>
<p>江水流春去欲尽，江潭落月复西斜。</p>
<p>斜月沉沉藏海雾，碣石潇湘无限路。</p>
<p>不知乘月几人归，落月摇情满江树。</p>
<p><em>风急天高猿啸哀</em>，渚清沙白鸟飞回。
无边落木萧萧下，不尽长江滚滚来。 万里悲秋常作客，百年多病独登台。
艰难苦恨繁霜鬓，潦倒新停浊酒杯。</p>
<p><em>锦瑟无端五十弦</em>，一弦一柱思华年。
庄生晓梦迷蝴蝶，望帝春心托杜鹃。 沧海月明珠有泪，蓝田日暖玉生烟。
此情可待成追忆？只是当时已惘然。</p>
<p>涉江采芙蓉，兰泽多芳草。 采之欲遗谁？所思在远道。
还顾望旧乡，长路漫浩浩。 同心而离居，忧伤以终老。</p>
<p><em>朱雀桥边野草花，乌衣巷口夕阳斜</em>。
旧时王谢堂前燕，飞入寻常百姓家。</p>
<p><em>空山新雨后，天气晚来秋</em>。 明月松间照，清泉石上流。
竹喧归浣女，莲动下渔舟。 随意春芳歇，王孙自可留。</p>
<p>银烛秋光冷画屏，轻罗小扇扑流萤。
<em>天阶夜色凉如水</em>，卧看牵牛织女星。</p>
<p><em>长亭外，古道边，芳草碧连天</em>。晚风拂柳笛声残，夕阳山外山。
天之涯，地之角，知交半零落。一壶浊酒尽余欢，今宵别梦寒。</p>
<p>我居北海君南海，寄雁传书谢不能。
<em>桃李春风一杯酒，江湖夜雨十年灯</em>。
持家但有四立壁，治病不蕲三折肱。 想见读书头已白，隔溪猿哭瘴溪藤。</p>
<p>铭赞部：</p>
<p>试问大海碧波，何谓以身许国。</p>
<p>青丝化作白发，依旧铁马冰河。</p>
<p>磊落平生无限爱，尽付无言高歌。</p>
<p>一楼何奇，杜少陵五言绝唱，范希文两字关情，滕子京百废俱兴，吕纯阳三过必醉，诗耶？儒耶？吏耶？仙耶？前不见古人，使我怆然涕下；</p>
<p>诸君试看，洞庭湖南极潇湘，扬子江北通巫峡，巴陵山西来爽气，岳州城东道崖疆。潴者，流者，峙者，镇者，此中有真意，问谁领会得来？</p>
<p>五百里滇池， 奔来眼底。披襟岸帻， 喜茫茫空阔无边。看东骧神骏，
西翥灵仪，
北走蜿蜒，南翔缟素。高人韵士，何妨选胜登临。趁蟹屿螺洲，梳裹就风鬟雾鬓;
更蘋天苇地， 点缀些翠羽丹霞。莫孤负： 四围香稻，
万顷晴沙，九夏芙蓉，三春杨柳。</p>
<p>数千年往事， 注到心头。把酒凌虚，
叹滚滚英雄谁在?想汉习楼船，唐标铁柱， 宋挥玉斧，元跨革囊。伟烈丰功，
费尽移山心力。尽珠帘画栋，卷不及暮雨朝云;
便断碣残碑，都付与苍烟落照。只赢得：几杵疏钟，半江渔火，
两行秋雁，一枕青霜。</p>
<p>清风明月本无价，近水远山皆有情</p>
<p>一径竹阴云满地，半帘花影月笼纱</p>
<p><em>树红树碧高低影，烟淡烟浓远近秋</em>。</p>
<p>飞雪连天射白鹿，笑书神侠倚碧鸳。</p>
<p>文序部</p>
<p>情不知所起，一往而深，生者可以死，死可以生。生而不可与死，死而不可复生者，皆非情之至也。</p>
<p>偈子</p>
<p>菩提本无树，明镜亦非台。本来无一物，何处惹尘埃。</p>
<p>一切有为法，如梦幻泡影，如露亦如电，应作如是观。</p>
</div></section><div id="reward-container"><span class="hty-icon-button button-glow" id="reward-button" title="打赏" onclick="var qr = document.getElementById(&quot;qr&quot;); qr.style.display = (qr.style.display === &quot;none&quot;) ? &quot;block&quot; : &quot;none&quot;;"><span class="icon iconify" data-icon="ri:hand-coin-line"></span></span><div id="reward-comment">I'm so cute. Please give me money.</div></div><ul class="post-copyright"><li class="post-copyright-author"><strong>本文作者：</strong>GEB</li><li class="post-copyright-link"><strong>本文链接：</strong><a href="https://geb233.github.io/posts/ba58cc7e.html" title="诗汇">https://geb233.github.io/posts/ba58cc7e.html</a></li><li class="post-copyright-license"><strong>版权声明：</strong>本博客所有文章除特别声明外，均默认采用 <a href="https://creativecommons.org/licenses/by-nc-sa/4.0/deed.zh" target="_blank" rel="noopener" title="CC BY-NC-SA 4.0 "><span class="icon iconify" data-icon="ri:creative-commons-line"></span><span class="icon iconify" data-icon="ri:creative-commons-by-line"></span><span class="icon iconify" data-icon="ri:creative-commons-nc-line"></span><span class="icon iconify" data-icon="ri:creative-commons-sa-line"></span></a> 许可协议。</li></ul></article><div class="post-nav"><div class="post-nav-item"><a class="post-nav-prev" href="/posts/48e8bf13.html" rel="prev" title="立意论"><span class="icon iconify" data-icon="ri:arrow-left-s-line"></span><span class="post-nav-text">立意论</span></a></div><div class="post-nav-item"><a class="post-nav-next" href="/posts/51c63e29.html" rel="next" title="自指涉逻辑"><span class="post-nav-text">自指涉逻辑</span><span class="icon iconify" data-icon="ri:arrow-right-s-line"></span></a></div></div></div><div class="hty-card" id="comment"></div></main><footer class="sidebar-translate" id="footer"><div class="copyright"><span>&copy; 2019 – 2023 </span><span class="with-love" id="animate"><span class="icon iconify" data-icon="ri:cloud-line"></span></span><span class="author"> GEB</span></div><div class="powered"><span>由 <a href="https://hexo.io" target="_blank" rel="noopener">Hexo</a> 驱动 v6.2.0</span><span class="footer-separator">|</span><span>主题 - <a rel="noopener" href="https://github.com/YunYouJun/hexo-theme-yun" target="_blank"><span>Yun</span></a> v1.10.2</span></div></footer></div><a class="hty-icon-button" id="back-to-top" aria-label="back-to-top" href="#"><span class="icon iconify" data-icon="ri:arrow-up-s-line"></span><svg class="progress-circle-container" viewBox="0 0 100 100"><circle class="progress-circle" id="progressCircle" cx="50" cy="50" r="48" fill="none" stroke="#0078E7" stroke-width="2" stroke-linecap="round"></circle></svg></a><script src="/live2dw/lib/L2Dwidget.min.js?094cbace49a39548bed64abff5988b05"></script><script>L2Dwidget.init({"model":{"jsonPath":"/live2dw/assets/haruto.model.json"},"display":{"position":"left","width":150,"height":300},"mobile":{"show":false},"log":false,"pluginJsPath":"lib/","pluginModelPath":"assets/","pluginRootPath":"live2dw/","tagMode":false});</script></body></html>